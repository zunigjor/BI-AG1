Píše se rok 3000 a celý známý vesmír je sužován neznámým virem. Nákaza je natolik nebezpečná, že pandemie koronaviru, která se před takřka 1000 lety ze Země rozšířila do prakticky celého zbytku civilizovaného světa, je v porovnání s ním pouhá chřipečka. Tento virus totiž nejen že hubí všechno živé, ale dokonce, jak ukazuje následující snímek z Hubbleova vesmírného dalekohledu, zachvacuje celé planety.


Obrázek 1. Snímek planety napadené neznámým virem
I přes to, že se na univerzitu sídlící na planetě Ankh-Morpork slétly všechny významné mozky této generace, vývoj vakcíny je stále v bodě nula. Vědcům až do této chvíle chyběl jakýkoliv vzorek této hrozby. Světlo naděje přinesla až odvážná posádka lodi Planet Express, které se tolik potřebný vzorek RNA podařilo získat.

Ještě ovšem není vyhráno! Nákaza se vesmírem rychle rozšiřuje a zásilku je třeba doručit na univerzitu. A to co nejrychleji. Z toho důvodu se velitelka lodi rozhodla loď trochu odlehčit a tankovat na každé zastávce jen minimální množství temné hmoty.

Nyní je třeba dobře naplánovat cestu. Posádka má k dispozici mapu známého vesmíru s vyznačenými aktuálně nakaženými planetami. Pro každou planetu je také známo, na které sousední planety se lze na jednu plnou nádrž dostat. Zastavovat lze i na nakažených planetách. Na takových bude sice posádka schopná doplnit palivo, ovšem krom plné nádrže si odtud odveze i nákazu, která ji celou do pár dní zabije. Všichni na palubě si uvědomují, že jejich život je v porovnání s důležitostí jejich zásilky bezcenný, jsou tedy ochotni pro svůj cíl nasadit život. A také věří, že vědci z univerzity naleznou v krátkém čase protilék, který jim při případné nákaze jejich ubohé životy zachrání.

Nejen lidé, ale i ostatní mimozemšťané, jsou od přírody vynalézaví tvorové. Ihned poté, co se informace o novém viru rozšířila, začali se na některých planetách prodávat experimentální léky, které od nákazy údajně pomohou. I přes pochybnou pověst prodávajících je třeba uznat, že na těchto planetách se virus nikdy nerozšířil. Pro případ nakažení si tedy posádka pro jistotu do mapy zanesla i tato potenciálně záchranná místa.

Vaším úkolem je tedy rozhodnout, zda existuje cesta z planety, na které byl získán vzorek viru, na planetu, kde sídlí univerzita. V případě, že posádka tuto cestu přežije, vypište trasu, kterou se posádka úspěšně dostane do svého cíle. V opačním případě již vesmíru není pomoci a měli byste si užít poslední chvíle strávené se svými blízkými…

Formát vstupu
Na prvním řádku se nachází dvě čísla: N značící počet planet známého vesmíru a M značící počet vesmírných drah mezi těmito planetami.
Na druhém se nachází čísla s, t, l, která popořadě značí počáteční planetu, planetu se sídlem univerzity a počet zastavení lodi, které posádka v případě nákazy přežije.
Třetí řádek obsahuje číslo K značící počet aktuálně nakažených planet. Jestliže je K > 0, potom následuje řádek s K identifikátory takových planet.
Vstup pokračuje řádkem s právě jedním číslem D, které představuje počet planet, na kterých lze zakoupit experimentální lék a uzdravit se tak z nákazy. Jestliže je D > 0, je tento řádek následován dalším řádkem s D identifikátory těchto planet.
Na závěr obsahuje vstup M řádků sestávajících ze dvojice x y, 0 ≤ x,y < N, která značí, že mezi planetami x a y se lze přemístit na jednu plnou nádrž.
Vstup očekávejte vždy validní, jeho formát není třeba zvlášť kontrolovat.
Počáteční a koncová planeta nebude nikdy součástí množiny nakažených planet či množiny planet, na kterých lze zakoupit lék.
Žádná z planet, jak vyplývá i ze zadání, není zároveň obou speciálních typů.
Formát výstupu
Výstup sestává z jednoho řádku obsahujícího mezerami oddělená čísla planet, které posádka během doručování navštíví. V případě, že nákaza postoupila natolik, že zásilku není možné doručit, vypište -1.
Cest do cíle může obecně existovat více, testovací prostředí se samo postará o zjištění toho, zda je vámi vypsaná cesta validní.
Jestliže bude vrácená cesta sestávat z více než max(3D*N, N) planet, bude řešení označeno jako chybné.
Bodové podmínky
Pro získání 1 bodu je třeba správně vyřešit instance s K = 0, D = 0 a N ≤ 200000.
Pro získání 3 bodů je třeba správně vyřešit instance s K ≤ 5, D = 0 a N ≤ 30.
Pro získání 6 bodů je třeba správně vyřešit instance s K ≤ N - 2, D = 0 a N ≤ 200000.
Pro získání 10 bodů je třeba správně vyřešit instance K ≤ N - 2, D ≤ 30 a N ≤ 200000.
Ukázka práce programu
Ukázkový vstup 1
5 5
0 4 1
0
0
0 1
0 2
2 4
1 3
3 4
 
Ukázkový výstup 1
0 1 3 4
Ukázkový vstup 2
6 6
0 5 2
1
3
0
0 1
1 2
3 1
2 3
3 4
5 4
 
Ukázkový výstup 2
0 1 2 3 4 5
Ukázkový vstup 3
7 6
0 5 2
1
2
1
6
1 0
4 3
4 5
6 3
2 3
2 1
 
Ukázkový výstup 3
0 1 2 3 6 3 4 5
Ukázkový vstup 4
5 4
0 4 2
1
1
0
0 1
1 2
2 3
3 4
 
Ukázkový výstup 4
-1
Ukázkový vstup 5
7 6
2 5 2
1
4
0
0 2
1 2
2 3
6 4
4 5
5 6
